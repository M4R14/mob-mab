---
slug: a-question-to-the-defenders-of-the-monarchy
title: คำถามถึงผู้ปกป้องสถาบันพระมหากษัตริย์
date: 2020-11-01
author: io300thb
tags:
  - document
---

วันนี้ ผมดีใจนะครับ ที่มีกลุ่มคนไทยส่วนหนึ่งออกมาแสดงตัวว่าเป็นกลุ่มที่อยากปกป้องสถาบันพระมหากษัตริย์ เพราะผมเองก็ยังคิดว่า **สถาบันพระมหากษัตริย์** มีความสำคัญต่อ **ประเทศไทย** และควรที่จะ **ต้องมีและรักษาให้คงอยู่ตลอดไป** เพราะผมเห็นหลายประเทศที่เคยมี **สถาบันพระมหากษัตริย์** มาก่อน แต่วันนี้ **ไม่มีสถาบันพระมหากษัตริย์** แล้ว และประชาชนในประเทศเหล่านั้นต่างเสียดายที่สูญเสีย **สถาบันพระมหากษัตริย์** ไป จนไม่สามารถจะสถาปนาให้กลับมาได้อีก
แต่ผมมีคำถามอยากจะถามคนไทยกลุ่มที่อยากปกป้อง **สถาบันพระมหากษัตริย์** สักหน่อยครับ

## คำถามแรก คือ คำว่า **สถาบันพระมหากษัตริย์** ที่ท่านอยากปกป้องนั้น คืออะไรกันแน่ ระหว่าง

1. **สถาบันพระมหากษัตริย์** ที่เป็น **องค์กร**
2. **สถาบันพระมหากษัตริย์** ที่หมายถึง **ในหลวงรัชกาลที่ 9** และ **สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ**
3. **สถาบันพระมหากษัตริย์** ที่หมายถึง **ในหลวงรัชกาลปัจจุบัน**

ที่ถามเช่นนั้น เพราะแต่ละคำตอบมีนัยยะที่ต่างกันมาก และทุกวันนี้ เราอยู่ในรัชสมัยของ **ในหลวงรัชกาลที่ 10** แล้ว แต่ผมเห็นคนที่ออกมาแสดงออก ต่างก็พูดถึง **ในหลวงรัชกาลที่ 9** บ้าง **สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ** บ้าง ที่ทั้งสองพระองค์ ได้ทรง **ทรงงาน** อย่างต่อเนื่องมาช้านาน บ้างก็พูดถึง **คุณความดี** ของ **พระพระมหากษัตริย์** ในรัชกาลก่อนๆ โดยไม่ยอมพูดถึง **ในหลวงรัชกาลปัจจุบัน** เลย

## คำถามที่สอง คือ คนไทยกลุ่มที่อยากปกป้อง **สถาบันพระมหากษัตริย์** รู้ไหมครับว่า **สถาบันพระมหากษัตริย์** ที่เป็น **องค์กร**  ในสมัย **ในหลวงรัชกาลที่ 9** กับ **ในหลวงรัชกาลปัจจุบัน** มันมีความเปลี่ยนแปลงไปจากเดิมแล้ว สิ่งที่เปลี่ยนไปในเชิง **โครงสร้าง** คือ

1. **สมบัติชาติ** ที่เคยอยู่ในรูปของ **ทรัพย์สินส่วนพระมหากษัตริย์** วันนี้ได้แปรเปลี่ยนเป็น **ทรัพยฺสินส่วนพระองค์** ของ **ในหลวงรัชกาลปัจจุบัน** ไปแล้ว

2. **ทหารรักษาพระองค์** ที่เคยเป็น **ทหารของชาติ** ที่มีหน้าที่ปกป้องประเทศและ **อารักขา** พระมหากษัตริย์ วันนี้ได้แปรเปลี่ยนเป็น **ทหารส่วนพระองค์** ไปแล้ว

3. **พระมหากษัตริย์** ที่เคยทรงประทับอยู่ **ในราชอาณาจักร** เป็น **ปกติ** วันนี้ได้แปรเปลี่ยนเป็น **พระมหากษัตริย์** ที่ประทับอยู่ **นอกราชอาณาจักร** ตาม **พระราชอัธยาศัย** ไปแล้ว

4. **พระมหากษัตริย์** ที่เคยทรงเสด็จเยี่ยมเยียน **พสกนิกร** ในราชอาณาจักร อยู่เป็นนิจ วันนี้ได้แปรเปลี่ยนเป็น **พระมหากษัตริย์** ที่ไม่เคยเสด็จเยี่ยมเยียน **พสกนิกร** ในราชอาณาจักร เลย ไปแล้ว

5. **พระมหากษัตริย์** ที่เคยทรงเสด็จเยี่ยมเยียน **มิตรประเทศ** โดยเฉพาะประเทศที่มีการปกครองในระบอบ **กษัตริย์** ในช่วงแรกของการสถาปนาขึ้นครองราชย์ จวบจนวันนี้ เป็นเวลากว่า 6 ปี **ในหลวงรัชกาลปัจจุบัน** ยังไม่เคย **เสด็จเยี่ยมเยียน **มิตรประเทศ** ใดเลย**

6. **งบประมาณ** สำหรับ **พระมหากษัตริย์** ที่เคยจัดสรรอย่าง **พอเพียง** ตามพระราโชบายของ **ในหลวงรัชกาลที่ 9** วันนี้ได้แปรเปลี่ยนเป็น **งบประมาณ** ที่ **เพียงพอ** ต่อพระราชประสงค์ของ ในหลวงรัชกาลปัจจุบัน** ไปแล้ว

7. **พระมหากษัตริย์** ในรัชกาลก่อนๆ เคยทรงดำรงพระองค์ตาม **พระราชประเพณี** แต่วันนี้  **พระมหากษัตริย์** ทรงดำรงพระองค์ตาม **พระราชอัธยาศัย** ไปแล้ว

8. ฯลฯ

คำถามที่สาม สอง คือ เมื่อ **โครงสร้างสถาบันพระมหากษัตริย์** ได้เปลี่ยนไปแล้วข้างต้น คนไทยกลุ่มที่อยากปกป้อง **สถาบันพระมหากษัตริย์** ยังอยากให้ **สถาบันพระมหากษัตริย์** เป็นไปตาม **พระราชอัธยาศัย** ดังกล่าวหรือ

## คำถามสุดท้ายครับ คือ วันนี้ คุณ **อคติ** กับเด็กนักเรียน นิสิต และนักศึกษาหรือเปล่า

ผมไม่เชื่อว่าเด็กนักเรียน นิสิต นักศึกษา และประชาชนที่ออกมาเรียกร้องดังกล่าวเป็นพวก **ชังชาติ** **เนรคุณแผ่นดิน** และ **ต้องการจะล้มเจ้า** อย่างที่ถูกกล่าวหา

ผมเชื่อว่า ถ้าเรา **ตัดกระพี้ ความมันปาก ความก้าวร้าว และความอคติ** ออกไป แล้วใช้สติและความใจกว้าง พินิจ พิจารณา ด้วยเหตุผล จะพบว่าพวกเขาไม่ได้เป็นพวก **ชังชาติ** **เนรคุณแผ่นดิน** และ **ต้องการจะล้มเจ้า** อย่างที่ผู้ใหญ่หลายๆกลุ่มคิดแต่อย่างใด

ทั้งหมดทั้งสิ้น มันคือความ **อคติ** **ความใจแคบ** **ขาดสติ** **ไร้เหตุผล** และ **ใช้อารมณ์ความรู้สึกในการตัดสิน** ชองเราใช่หรือไม่

อย่าผลักไส ไล่ล่าพวกเขาไปจนมุมของความ **ชังชาติ** ที่กำลังมองคนรุ่นใหม่เป็นศัตรู เพราะเพียงแค่เขาคิดไม่เหมือนเรา หรือ (อาจคิดเหมือน แต่) ทำไม่เหมือนเรา แล้วก็ลุกขึ้นมารุมประณามพวกเขา

จงเปิดใจให้กว้างกับลูกหลานเราเถอะครับ เปิดพื้นที่ให้เขา เปิดเวทีให้เขา ให้เขาพูด และรับฟังเขา คุยกันด้วยผล อย่างมีสติ มีเมตตา จริงใจต่อกัน ทำความเข้าใจกัน และหาข้อยุติร่วมกัน

> ผมชอบอักษรจีนเดิมครับ ในคำว่า **ชาติ** ประกอบด้วยของ 3 สิ่ง คือ **แผ่นดิน อำนาจ (อธิปไตย) และประชาชน** ที่แยกกันไม่ได้ 

หยุด **อคติ** กับลูกหลานของเราเถอะครับ (เพราะเขาเป็น **ประชาชน** และเป็นส่วนหนึ่งของชาติเรา) แล้วมาหาทางออกร่วมกัน เพื่อ **ชาติ** ของเราไงครับ ถ้าเราทุกคน **รักชาติ** จริง