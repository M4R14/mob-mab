---
slug: free-people-1
title: รวมฮิต ผลงานศาลรัฐธรรมนูญ
date: 2020-10-31
author: free-people
tags:
  - document
---

![](https://scontent.fbkk13-2.fna.fbcdn.net/v/t1.0-9/122926839_148944620251862_3585741382621648802_o.jpg?_nc_cat=1&ccb=2&_nc_sid=0debeb&_nc_eui2=AeHX0s0RwoU4MnP_y8JzFArAyo7KPW_L0JPKjso9b8vQk5gfBgWMbfJlfYySxw4lO_w-E5fwXfvyBgIdHtS7iqT0&_nc_ohc=6nK7EBxojI4AX-k4i0F&_nc_ht=scontent.fbkk13-2.fna&oh=ec5ec6a920d53a36e001d4b434dc9ca6&oe=5FC2CD36)

นับตั้งแต่ปี 2562 ที่มีการประกาศการเลือกตั้งเพื่อเข้าสู่ระบอบประชาธิปไตย หลังจากที่อยู่ในระบอบรัฏฐาธิปัตย์มา 5 ปี ศาลรัฐธรรมนูญมีบทบาทสำคัญในสมการทางการเมืองเป็นอย่างมาก ทั้งการพลิกสถานการณ์ที่คับขันของฝั่งพลเอกประยุทธ์ จันทร์โอชา และก็สร้างมาตราฐานการวินิจฉัยที่ส่งผลให้พรรคฝั่งประชาธิปไตยต้องประสบกับความยากลำบากอยู่บ่อยครั้ง

วันนี้เราเลยมาย้อนดูผลงานของศาลรัฐธรรมนูญ ว่ามีผลงานเป็นที่ประจักษ์อย่างไรบ้าง

![](https://scontent.fbkk13-2.fna.fbcdn.net/v/t1.0-9/122968685_148944660251858_2210173802547203051_o.jpg?_nc_cat=1&ccb=2&_nc_sid=0debeb&_nc_eui2=AeEuTYCGMVQ3G9ImmxB3u4NSky8eXFbtqt6TLx5cVu2q3pk-3g83ifLUZOpn9oIZXYQCisv4f_dVIxlL9zK38N3v&_nc_ohc=8tCMO8Wdc4sAX_j2DEN&_nc_ht=scontent.fbkk13-2.fna&oh=c4b367a8826d1364459046aebc8d2e49&oe=5FC15ED6)

### 1. วินิจฉัยให้ยุบพรรคไทยรักษาชาติ เนื่องจากเสนอชื่อ ทูลกระหม่อมหญิงอุบลรัตน์ฯ เป็นแคนดิเดตนายกรัฐมนตรี โดยให้เหตุผลว่า เป็นการกระทำที่ “อาจเป็นปฏิปักษ์ต่อการปกปรองประชาธิปไตยอันมีพระมหากษัตริย์ทรงเป็นประมุข”

โดยศาลรัฐธรรมนูญได้หยิบยกพระราชหัตถเลขา ในหลวง ร.7 มาประกอบคำวินิจฉัยว่า พระบรมวงศานุวงศ์ย่อมดำรงอยู่ในฐานะอันเป็นที่เคารพเหนือความที่จะพึงถูกติเตียน ไม่ควรแก่การดำรงตำแหน่งทางการเมืองซึ่งเป็นการงานที่จะนำมาทั้งในทางพระเดชและพระคุณ อีกเหตุหนึ่ง "จะนำมาซึ่งความขมขื่นในเมื่อเวลาทำการรณรงค์หาเสียงเลือกตั้ง ต่างฝ่ายต่างโจมตีให้ร้ายซึ่งกันและกัน"

![](https://scontent.fbkk13-2.fna.fbcdn.net/v/t1.0-9/122978551_148944720251852_6965586829367878853_o.jpg?_nc_cat=1&ccb=2&_nc_sid=0debeb&_nc_eui2=AeHeTmFnYI8ZP1p7Rl3360TrvW8kW0KnztC9byRbQqfO0JrjlF9Fim39C556dILgH9qxevyWNv37FJA8Qdwz08mr&_nc_ohc=qrurQc_dAjcAX8J6uKa&_nc_ht=scontent.fbkk13-2.fna&oh=11feb768a9561df05cb51297b3f2043a&oe=5FC2408A)

### 2. วินิจฉัยว่า พล.อ.ประยุทธ์ จันทร์โอชา ซึ่งเป็นอดีตหัวหน้า คสช. ไม่ใช่เจ้าหน้าที่รัฐ ส่งผลให้พลเอกประยุทธ์ จันทร์โอชา สามารถเป็นแคนดิเดตนายกรัฐมนตรีได้

ซึ่งเป็นความย้อนแย้งไปในตัวว่า หากประยุทธ์ จันทร์โอชา ไม่ใช่เจ้าหน้าที่รัฐแล้ว แสดงว่าคำสั่งและการบริหารงานภายใต้คำสั่ง คสช. หรือ ม.44 นั้นถือว่าไม่ชอบด้วยกฎหมาย เพราะไม่ได้เป็นคำสั่งโดยเจ้าหน้าที่รัฐ โดยนายวิษณุ เครืองาม ก็ได้อธิบายแก้ต่างว่า อำนาจของ คสช. ถือเป็นอำนาจรัฏฐาธิปัตย์ อยู่เหนืออำนาจอธิปไตยทั้ง 3 โดยสิ้นเชิง

![](https://scontent.fbkk13-2.fna.fbcdn.net/v/t1.0-9/123306721_148944750251849_906159903016449236_o.jpg?_nc_cat=1&ccb=2&_nc_sid=0debeb&_nc_eui2=AeH-GkRJWeVeU8ljDOt_DkRI_z3V9IxntpH_PdX0jGe2kUshr2c5z-Cwz2R0m7z-Tus0_DwoUOCLjgQc3biT9JRR&_nc_ohc=XKkskz4jTDoAX_mk2cq&_nc_ht=scontent.fbkk13-2.fna&oh=1d9285a60c0347860e41d7c942ce14cf&oe=5FC37B7A)

### 3. วินิจฉัยให้ นายธนาธร จึงรุ่งเรืองกิจ พ้นสภาพการเป็น ส.ส. เนื่องจากถือหุ้นสื่อ โดยให้เหตุผลว่า ถึงแม้จะปิดกิจการไปแล้ว แต่ก็อาจจะกลับมาประกอบกิจการในภายหลังได้

นอกจากนี้ศาลยังให้เหตุผลในคำวินิจฉัยว่า ถึงแม้ว่าจะปิดบริษัทไปตั้งแต่ 6 ก.พ.2562 แต่ยังมีพยานหลักฐานที่ได้ไต่สวน พบ ปกติ บ.วี-ลัคฯ ส่งสำเนาบัญชีรายชื่อผู้ถือหุ้น (บอจ.5) เป็นปกติทุกปี แต่การโอนหุ้นในวันที่ 8 ม.ค. กลับส่งในวันที่ 21 มี.ค. ถือว่าผิดปกติ ทั้งที่การโอนหุ้นสำคัญต่อการสมัครเข้าดำรงตำแหน่งทางการเมือง

และพบความผิดปกติในส่วนการเรียกเก็บเงินเช็คค่าหุ้น บริษัทวี-ลัคฯ ล่าช้า 128 วัน เป็นเรื่องผิดปกติจากกฎหมายเช็ค ที่ต้องนำเช็คไปยื่นต่อธนาคารภายใน 1 เดือน ข้ออ้างการไม่นำเช็คไปขึ้นตามการปกติ จึงไม่มีน้ำหนักให้เชื่อถือ เพราะไม่จำเป็นต้องดำเนินการด้วยตัวเอง อาจมอบอำนาจผู้อื่นได้ โดยคุณธนาธรได้ให้เหตุผลในการไม่ได้ไปขึ้นเช็ค เพราะไม่ได้เดือดร้อนเรื่องเงิน

![](https://scontent.fbkk12-1.fna.fbcdn.net/v/t1.0-9/123188281_148944773585180_6980041172301657417_o.jpg?_nc_cat=101&ccb=2&_nc_sid=0debeb&_nc_eui2=AeH1snjGDkTtfYAbYpSsvxjyYDo1MYEjc6pgOjUxgSNzqvrCZsNE4lVPB6n9Qx9GnYontZ9erYkgFxaUxB5xXGdK&_nc_ohc=L4ocLwOSg_0AX9OKSBM&_nc_ht=scontent.fbkk12-1.fna&oh=029c05ae1b476a77c902ce285e3c0432&oe=5FC0E562)

### 4. วินิจฉัยให้ยุบพรรค อนาคตใหม่ และเพิกถอนสิทธิสมัครรับเลือกตั้งของคณะกรรมการบริหารพรรคอนาคตใหม่ 10 ปี จากกรณีกู้เงินจำนวน 191.2 ล้านบาท จากนายธนาธร จึงรุ่งเรืองกิจ

โดยศาลให้ความเห็นว่า เงินกู้เป็นการรับบริจาคเงินทรัพย์สินหรือประโยชน์อื่นใด ตามมาตรา 72 ของ พ.ร.บ.ประกอบรัฐธรรมนูญว่าด้วยพรรคการเมือง พ.ศ.2560 อันเชื่อได้ว่าเป็นการครอบงำพรรคการเมือง ส่งผลให้มีอิทธิพลภายนพรรค เพราะจำนวนเงินมีมูลค่ามาก อาจทำให้พรรคไม่มีกำลังในการชดใช้คืน จึงทำให้เชื่อได้ว่าธนาธรจะครอบงำพรรคการเมือง อีกทั้งยังให้กู้ในดอกเบี้ยที่ต่ำ ซึ่งผิดวิสัยในการกู้ตามความเห็นของศาลรัฐธรรมนูญ

![](https://scontent.fbkk12-2.fna.fbcdn.net/v/t1.0-9/123015790_148944826918508_4873809009004509119_o.jpg?_nc_cat=105&ccb=2&_nc_sid=0debeb&_nc_eui2=AeEWW3kupl0A5t9Q6sPAccAd803pfWsCs8vzTel9awKzyzLh5udjFWWJrMst0SunISBhVqSpl9VVgYd-B-K7935c&_nc_ohc=-aq58_idUekAX_spvQZ&_nc_ht=scontent.fbkk12-2.fna&oh=52a0aa81ca54a7bba8bf46c81603f16d&oe=5FC4AA75)

### 5. ไม่รับคำร้องปมแต่งตั้ง กก.สรรหา ส.ว. โดยอ้างว่าไม่มีอำนาจในการวินิจฉัย

สืบเนื่องจากการที่พลเอกประยุทธ์ จันทร์โอชา ที่เป็นผู้นำรัฐบาลและหัวหน้า คสช. ได้ทำการแต่งตั้ง พลเอก. ประวิตร วงษ์สุวรรณ ให้เป็นประธานกรรมการสรรหา ส.ว. แล้วก็คัดเลือกมาให้ได้ทั้งหมด 250 คน ผลที่ได้คือ กรรมการสรรหา ส.ว. บางคนก็ไปเป็น ส.ว. เสียเอง ซึ่งเป็นหลักการที่ผิดวิสัยเป็นอย่างมาก แต่สุดท้ายแล้วศาลรัฐธรรรมนูญกลับไม่รับคำร้องให้ไต่สวนและวินิจฉัย โดยอ้างว่า เป็นเพียงการออกคำสั่งแต่งตั้งคณะกรรมการเพื่อทำหน้าที่กลั่นกรอง เสนอรายชื่อตามบทเฉพาะกาลของรัฐธรรมนูญ ไม่ใช่เป็นการออกกฎเกณฑ์ที่มีผลใช้บังคับ

![](https://scontent.fbkk12-3.fna.fbcdn.net/v/t1.0-9/123329656_148944856918505_6613644445470031665_o.jpg?_nc_cat=102&ccb=2&_nc_sid=0debeb&_nc_eui2=AeFDwzduCo6AGF8CwMXOjq5rrO8Vvzq9phes7xW_Or2mF_xwOgC4Eihadk0pG4DZVlAIunen0B8A3SHEiPgGgV7q&_nc_ohc=-vMhu0rtogIAX8DLKdu&_nc_ht=scontent.fbkk12-3.fna&oh=1548daf3b86820664fe290ca278115b4&oe=5FC2F201)

### 6. ไม่รับคำร้องวินิจฉัยปมถวายสัตย์ฯ โดยอ้างว่าไม่มีอำนาจในการวินิจฉัย

จากการถ่ายทอดสดการถวายสัตย์ปฏิญานตนเพื่อเข้ารับตำแหน่งคณะรัฐมนตรี พบว่าถ้อยคำที่นายกรัฐมนตรีได้กล่าวนั้น ไม่ตรงกับที่รัฐธรรมนูญได้บัญญัติไว้ มีบางคำขาดหายไป และมีคำใหม่เพิ่มเติมมา ซึ่งตามหลักการแล้วมีความผิดชัดเจน หากแต่ไม่ได้ระบุโทษเอาไว้ แต่ศาลรัฐธรรมนูญ ไม่รับคำร้องวินิจฉัยปมถวายสัตย์ฯ โดยอ้างว่าไม่มีอำนาจในการวินิจฉัย เป็นความสัมพันธ์ระหว่างคณะรัฐมนตรีและพระมหากษัตริย์ ผู้อื่นไม่มีสิทธิ์เข้าไปละเมิดได้

![](https://scontent.fbkk12-2.fna.fbcdn.net/v/t1.0-9/123087649_148944906918500_3391657916793459310_o.jpg?_nc_cat=105&ccb=2&_nc_sid=0debeb&_nc_eui2=AeGBFHgTM1ln41La_HqXDe9dpW-2u7IFH8Glb7a7sgUfwWapm0-g2awvbkIrSvbST73hA_BJk4YA5UWxJeskByJS&_nc_ohc=5RamKwTSnUMAX9kzT-h&_nc_ht=scontent.fbkk12-2.fna&oh=03bbaf91262032a51145b4b0721f5409&oe=5FC41612)

### 7. วินิจฉัยให้ กม.ลูก ปมกำหนดวิธีคิด ส.ส.ปาร์ตี้ลิสต์ 'ไม่ขัด' รัฐธรรมนูญ

หลังจากที่มีการเลือกตั้งในวันที่ 24 มีนาคม 2562 แต่ กกต ไม่ยอมประกาศผลการลงคะแนนเลือกตั้งทันทีหลังจากการเลือกตั้งสิ้นสุดลง และทิ้งระยะเวลาประกาศผลไปถึง 3 เดือน จนในที่สุดก็ประกาศผลคะแนนพร้อมทั้งวิธีคิดคำนวณ ส.ส.ปาร์ตี้ลิสต์ อย่างพิสดาร คือพรรคการเมืองที่มีคะแนนไม่ถึง 71000 คะแนน ทั้งหมด 10 พรรค ได้ ส.ส. ไปพรรคละ 1 ที่นั่ง และตัดสินให้ลดจำนวนที่นั่ง ส.ส. พรรคอนาคตใหม่และพรรคเสรีรวมไทย ทั้งหมด 10 ที่นั่ง โดยถือว่าเป็นดุลยพินิจของ กกต.เอง ทั้งที่ความเป็นจริงแล้วในรัฐธรรมนูญได้ระบุวิธีคิดคำนวณ ส.ส. ปาร์ตี้ลิตส์เอาไว้เรียบร้อยแล้วต่างหาก

![](https://scontent.fbkk9-2.fna.fbcdn.net/v/t1.0-9/123028059_148944940251830_1754121349943533977_o.jpg?_nc_cat=109&ccb=2&_nc_sid=0debeb&_nc_eui2=AeHagnVcDlJ9DXrWvh0HiZOnyy0PutdGooXLLQ-610aihZzBXtzRM29FVUcb6Q-ID2FALUj7IBiCo4UJBIe0pgci&_nc_ohc=jW_jRHgX7e4AX9T7IFg&_nc_ht=scontent.fbkk9-2.fna&oh=6a2f3454b17475f4c6efa51fd7c8b6c6&oe=5FC245F6)

### 8. ออกคำสั่งให้ ส.ส.รัฐบาล 32 คนถือหุ้นสื่อ ไม่ต้องหยุดปฏิบัติหน้าที่ และวินิจฉัยว่าไม่ได้ถือหุ้นสื่อในเวลาต่อมา

หากเทียบกับกรณี ธนาธร จึงรุ่งเรืองกิจ คงหาคำมาอธิบายได้ลำบากว่าทำไมถึงไม่ตัดสินในมาตราฐานเดียวกันได้ หากจะให้ยกตัวอย่างที่ใกล้เคียงกันที่สุดก็คือ ส.ส. ภาดาท์ วรดานนท์ จากพรรคพลังประชารัฐ ที่ถือครองหุ้นในบริษัทที่ประกอบกิจการธุรกิจสื่อจริง แต่ศาลรัฐธรรมนูญเห็นว่า บริษัทดังกล่าวไม่ได้มีรายได้จากการดำเนินกิจการ จึงมีมติเสียงข้างมาก ว่ากรณีของ ส.ส.ภาดาท์ ไม่เข้าข่ายประกอบกิจการสื่อ จึงไม่ต้องพ้นจากตำแหน่ง

![](https://scontent.fbkk12-4.fna.fbcdn.net/v/t1.0-9/123115472_148944980251826_5294194562932528385_o.jpg?_nc_cat=103&ccb=2&_nc_sid=0debeb&_nc_eui2=AeGAB9Q-jC5aQ-ynJqkrsxwUsIIxLC8vnXuwgjEsLy-de204X8U-NvcI4MoOBniWmVO7BJQ1iXJgL4o3xfo2yPvW&_nc_ohc=rWT5PR5Ux2wAX9muADy&_nc_ht=scontent.fbkk12-4.fna&oh=93a46ffdc0133e3246f30594de1f8204&oe=5FC0DEB3)

### 9. วินิจฉัยให้ “ธัญญ์วาริน สุขะพิสิษฐ์” ถือหุ้นสื่อ ส่งผลให้คุณธัญญ์วาริน พ้นสภาพการเป็น ส.ส. โดยทันที

ตามติดมาด้วยคำวินิจฉัยของฝั่งฝ่ายค้าน ที่วินิจฉัยว่า ธัญญ์วาริน สุขะพิสิษฐ์ ส.ส.บัญชีรายชื่อพรรคก้าวไกล ว่าเป็นผู้ถือหุ้นในกิจการหนังสือพิมพ์หรือสื่อมวลชน 2 บริษัท มีลักษณะต้องห้าม ทำให้สมาชิกภาพ ส.ส. สิ้นสุดลงตั้งแต่วันที่ 6 ก.พ. 2562 และต้องคืนเงินเดือนของ ส.ส ทั้งหมดเนื่องจากวินิจฉัยว่าไม่มีคุณสมบัติการเป็น ส.ส. ตั้งแต่ต้น

![](https://scontent.fbkk12-3.fna.fbcdn.net/v/t1.0-9/123003024_148945003585157_7676924365042477385_o.jpg?_nc_cat=102&ccb=2&_nc_sid=0debeb&_nc_eui2=AeEhEK5qwMO6V0WYjP558i5Nj6ttzFAh3y6Pq23MUCHfLoTy3SmeHm5W7Fuu62Ka4SFR4V6OsrznrpM4VnZKQYV8&_nc_ohc=9Zf9BDp3unMAX-XtC2_&_nc_ht=scontent.fbkk12-3.fna&oh=628fcbfa5b0aec7ad51bfe62b071ee63&oe=5FC3774E)

## [แถมผลงานสุดประทับใจ] 

### ผลงานชุดที่ 10.

วินิจฉัย ชี้ร่างพ.ร.บ.กู้เงิน2ล้านล้าน ในการสร้างรถไฟฟ้าความเร็วสูงของประเทศไทย ของชัชชาติ สิทธิพันธุ์ ขัดรัฐธรรมนูญ ไม่ชอบทั้งกระบวนการ และเนื้อหา

ร่างพรบ.เงินกู้ 2 ล้านล้าน ในการดำเนินโครงการสร้างรถไฟฟ้าความเร็วสูงทั่วประเทศ ถูกศาลรัฐธรรมนูญวินิจฉัยว่าเป็นการกู้เงินที่ไม่ชอบด้วยกฎหมาย พร้อมด้วยวาทะกรรมบันลือโลกจากปากของ สุพจน์ ไข่มุกด์ ว่า “รอให้ถนนลูกรังหมดเสียก่อนแล้วจึงคิดสร้าง” และ “เงินกู้จำนวน 2 ล้านล้าน มันมากเกินไป ใช้หนี้จนชั่วลูกชั่วหลานก็ไม่หมด”


ที่มา: [อัลบั้มของ คณะประชาชนปลดแอก - Free People | รวมฮิต ผลงานศาลรัฐธรรมนูญ]( https://www.facebook.com/media/set/?set=a.148947003584957&type=3)